<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>कलमसित</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>कलमसित</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
कलम ! अघि तँलाई कष्ट कत्ती नमानी<br/>
<span class="mw-poem-indented" style="display: inline-block; margin-inline-start: 2em;">प्रणयसँग लिएथेँ भाग्यको चिह्न जानी । </span><br/>
कुसुमसरी हलुङ्गो ठानि गर्ने पियार<br/>
<span class="mw-poem-indented" style="display: inline-block; margin-inline-start: 2em;">हृदय-बिच खिचिन्थ्यो भक्ति-रेखा अपार ॥</span><br/>
<br/>
<span style="display:inline-block; text-align:center; width:100% ;">(२)</span><br/>
अलिअलि गरि ताते हातमा नित्य खेल्थिस्‌<br/>
<span class="mw-poem-indented" style="display: inline-block; margin-inline-start: 2em;">पिइकन मसि कालो पत्रमा त्यो उकेल्थिस्‌ ।</span><br/>
जति किरिमिरि धर्का पर्दथे त्यो मसीका<br/>
<span class="mw-poem-indented" style="display: inline-block; margin-inline-start: 2em;">कलम ! उति म देख्थेँ स्वप्न लाखौँ खुसीका ॥</span><br/>
<br/>
<span style="display:inline-block; text-align:center; width:100% ;">(३)</span><br/>
उस बखत तँ भन्थिस्‌ विश्वको कान्ति-धारा<br/>
<span class="mw-poem-indented" style="display: inline-block; margin-inline-start: 2em;">यहि मलिन मसीमा पोखिदिन्छू म सारा ।</span><br/>
कलम ! म पनि मानी त्यै कुरामा पत्यार<br/>
<span class="mw-poem-indented" style="display: inline-block; margin-inline-start: 2em;">अब कवि बनिहालेँ भन्दथेँ बारबार ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(४)</span><br/>
गतिविधि फितलो त्यो, चञ्चले बालभाव<br/>
<span class="mw-poem-indented" style="display: inline-block; margin-inline-start: 2em;">सब तृणसरि ठान्ने बादसाही स्वभाव ।</span><br/>
सरस चहक तेरो देखदा दङ्ग पर्थेँ<br/>
<span class="mw-poem-indented" style="display: inline-block; margin-inline-start: 2em;">कलम ! तँकन छैटौँ अङ्गुलीमा म दर्थेँ  ॥</span><br/>
<br/>
<span style="display:inline-block; text-align:center; width:100% ;">(५)</span><br/>
छुनुमुनु गरि मेरा अङ्गुलिभित्र खाली<br/>
<span class="mw-poem-indented" style="display: inline-block; margin-inline-start: 2em;">अलिअलि कविताको रङ्ग-रेखा निकाली ।</span><br/>
कलम ! जति दगुर्थिस्‌ पत्रमा वेगसाथ<br/>
<span class="mw-poem-indented" style="display: inline-block; margin-inline-start: 2em;">उति मनमन भन्थेँ भाग्यमानी छ हात ॥</span><br/>
<br/>
<span style="display:inline-block; text-align:center; width:100% ;">(६)</span><br/>
यसरि तँसित मेरो मस्कँदा प्रेम-पाश<br/>
<span class="mw-poem-indented" style="display: inline-block; margin-inline-start: 2em;">कलम ! सकल अर्कै रङ्गको भो मिजास । </span><br/>
रसमय कविताको निम्तिमा दौडधूप <br/>
<span class="mw-poem-indented" style="display: inline-block; margin-inline-start: 2em;">वरपर तलमाथी गर्न थालेँ म खूप ॥</span><br/>
<br/>
<span style="display:inline-block; text-align:center; width:100% ;">(७)</span><br/>
बिजुलि, वन, बगैँचा, मेघ, नक्षत्र, तारा<br/>
<span class="mw-poem-indented" style="display: inline-block; margin-inline-start: 2em;">ग्रह, जलनिधि, हावा, पर्वत-श्रेणि सारा ।</span><br/>
मतिमय चलनीमा राखि चालेर सार<br/>
<span class="mw-poem-indented" style="display: inline-block; margin-inline-start: 2em;">कलम ! तँकन दिन्थेँ प्रेम-पुष्पोपहार ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(८)</span><br/>
बिनिबिनि सब मेरा प्रेमका ती विचार<br/>
<span class="mw-poem-indented" style="display: inline-block; margin-inline-start: 2em;">कलम ! तँ पनि उन्दै निर्मलाऽऽकार हार । </span><br/>
सहृदय जनलाई दङ्ग पार्छु म भन्थिस्‌<br/>
<span class="mw-poem-indented" style="display: inline-block; margin-inline-start: 2em;">निशिदिन ननिदाई घोटिँदैमा खिइन्थिस्‌ ॥</span><br/>
<br/>
<span style="display:inline-block; text-align:center; width:100% ;">(९)</span><br/>
खिइखिइकन ठाडै घोटिँदै चञ्चु तेरा<br/>
<span class="mw-poem-indented" style="display: inline-block; margin-inline-start: 2em;">मगज सकल घुम्थ्यो चक्कराएर मेरा । </span><br/>
न त अलिकति आफू केही विश्राम लिन्थिस्<br/>
<span class="mw-poem-indented" style="display: inline-block; margin-inline-start: 2em;">कलम ! न त मलाई सुन्न साऽऽनन्द दिन्थिस्‌ ॥</span><br/>
<br/>
<span style="display:inline-block; text-align:center; width:100% ;">(१०)</span><br/>
पलपल मुख चोपी चप्प कालो मसीमा <br/>
<span class="mw-poem-indented" style="display: inline-block; margin-inline-start: 2em;">कलम ! रगड खाँदै त्यो मसीको कसीमा ।</span><br/>
अणुमय अति सानू भैसकिस्‌ नाम-शेष<br/>
<span class="mw-poem-indented" style="display: inline-block; margin-inline-start: 2em;">किन अझ कवितामा चाह तेरो विशेष ? ? </span><br/>
<br/>
<span style="display:inline-block; text-align:center; width:100% ;">(११)</span><br/>
कविकुलगूरु उस्ता व्यास, वाल्मीकि जस्ता<br/>
<span class="mw-poem-indented" style="display: inline-block; margin-inline-start: 2em;">मुनिवरहरुको त्यो काव्यको दिव्य रस्ता । </span><br/>
अब सब सपना भो घोटिने काम छैन<br/>
<span class="mw-poem-indented" style="display: inline-block; margin-inline-start: 2em;">कलम ! नियति-रेखा क्यै गरी मेटिँदैन ॥<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup></span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">(यो कविता पहिला कविसम्मेलनमा पढिएको हो ।)</span>
</li>
</ol></div>
</div>
  </body>
</html>
